Úkol 04 - Bezdomovci
--------------------

### Seznam obličejů

Úkolem je vytvořit webovou aplikaci, která zobrazí seznam obličejů.
Nekteré obličeje jsou bezdomovci a jiné profesoři. Ne vždy to jde od sebe snadno rozlišit.
V budoucím domácím úkolu budeme vyhodnocovat uživatelovy odpovědi, ale v tomto ještě ne.
Prozatím bude úkolem pouze seznam zobrazit.


Například takto:

![](img/ukol04-screenshot1.png)




#### Postup

Vložte do projektu do složky `resources/static/images/obliceje` všechny obrázky obličejů.
Připravte si soubor `index.html` tak, aby se s využitím `th:each` zobrazily všechny obrázky z výše zmíněné složky.
Atribut
`th:each` potřebuje nějaký zdroj dat z kontroléru, typicky `java.util.List`.
Ve třídě HlavniController bude proto potřeba mít seznam jmen obrázků:

```java
public class HlavniController {

    private List<String> souborySObliceji;

    public HlavniController() {
        souborySObliceji = new ArrayList<>();
        souborySObliceji.add("oblicej1.jpg");
        souborySObliceji.add("oblicej2.jpg");
        // a tak dale ...
    }

}
```

Dále si připravte soubor `.css`, kde budou jen ta stylovací pravidla, která používáte.
(Není nutné dodržet do puntíku, ale rozhodně si tam nenechávejte celou tu velkou hromadu z výchozí šablony.
U každého pravidla, které máte zapsané, byste měly vědět, co dělá. Nevíte-li, co pravidlo dělá, nebo proč tam je, zlikvidujte ho.)

Abyste nemuseli natvrdo do třídy HlavniController vypisovat seznam všech jmen obrázků (tzn. vyhli se kódu z minulého odstavce),
můžete použít automatické prohledávání složky s obrázky, které je poskytováno Spring Frameworkem (jedna z mnoha praktických věcí, které nabízí).

```java
public class HlavniController {

    private List<String> souborySObliceji;

    public HlavniController() throws IOException {
        ResourcePatternResolver prohledavacSlozek = new PathMatchingResourcePatternResolver();
        List<Resource> cestyKSouborum = Arrays.asList(prohledavacSlozek.getResources("classpath:/static/images/obliceje/*"));

        souborySObliceji = new ArrayList<>(cestyKSouborum.size());
        for (Resource cesta : cestyKSouborum) {
            souborySObliceji.add(cesta.getFilename());
        }
    }

}
```


### Formulář s výběrem odpovědi

Rozšiřte aplikaci o formulář, který se bude skládat z oněch obličejů, ovšem navíc s hlasovacími přepínači.
Nakonec vložte tlačítko "Odeslat".
S formulářem se zatím nebude nic dít, tzn. tlačítko "Odeslat" zatím nebude vyvolávat žádné zpracování na serveru.
V dalších lekcích formulář využijeme a ukážeme si, jak data nasbíraná z formuláře zpracovat v Javě.

Seznam s formulářem může vypadat např. takto:

![](img/ukol04-screenshot2.png)


#### Detailní popis

Celý seznam položek je třeba obalit elementem `<form action="post">`.

Každá položka s obličejem je tvořená jedním obrázkem ze složky obličejů a dvěma přepínacími tlačítky (radio button) s popisky "bezdomovec" a "profesor".
Radio button (přepínač) znamená, že aktivní může být vždy jen jedno tlačítko ze dvou (obecně z několika). Tj. při kompletním vyplnění formuláře budete mít zaškrtnutých celkem osm přelínačů, jeden u každého obrázku.

Původní seznam obličejů bez formuláře může být například takto:
```html
<html>
<body>
    <ul>
        <li>
            ... obrazek ...
        </li>
        <li>
            ... obrazek ...
        </li>
        <li>
            ... obrazek ...
        </li>
        <li>
            ... obrazek ...
        </li>
        <li>
            ... obrazek ...
        </li>
        <li>
            ... obrazek ...
        </li>
        <li>
            ... obrazek ...
        </li>
        <li>
            ... obrazek ...
        </li>
    </ul>
</body>
</html>
```

Párová značka `<form>` a `</form>` označuje začátek a konec formuláře. Po přidání formuláře by to mohlo vypadat takto:

```html
<html>
<body>
    <form>
        <ul>
            <li>
                ... obrazek ...
                <label>
                    <input type="radiobutton" name="odpoved1" value="BEZ"/>
                    Bezdomovec
                </label>
                <label>
                    <input type="radiobutton" name="odpoved1" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved2" value="BEZ"/>
                    Bezdomovec
                </label>
                <label>
                    <input type="radiobutton" name="odpoved2" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved3" value="BEZ"/>
                    Bezdomovec
                </label>
                <label>
                    <input type="radiobutton" name="odpoved3" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved4" value="BEZ"/>
                    Bezdomovec
                </label>
                <label>
                    <input type="radiobutton" name="odpoved4" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved5" value="BEZ"/>
                    Bezdomovec
                </label>
                <label>
                    <input type="radiobutton" name="odpoved5" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved6" value="BEZ"/>
                    Bezdomovec
                </label>
                <label>
                    <input type="radiobutton" name="odpoved6" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved7" value="BEZ"/>
                    Bezdomovec
                </label>
                <label>
                    <input type="radiobutton" name="odpoved7" value="PROF"/>
                    Profesor
                </label>
            </li>
            <li>
                ... obrazek ...
                <label>
                    <input type="radiobutton" name="odpoved8" value="BEZ"/>
                    Bezdomovec
                </label>
                <label>
                    <input type="radiobutton" name="odpoved8" value="PROF"/>
                    Profesor
                </label>
            </li>
        </ul>

        <input type="submit" value="Odeslat"/>
    </form>
</body>
</html>
```

**Radio button** vyrobíte pomocí značky `<input type="radio" name="nazevOdpovedniSkupiny"/>`.
Přepínače, které mají být navzájem výlučné (tj. lze mít zapnuté vždy jen jeden z nich), musí patřit do jedné skupiny a tedy musejí mít stejný atribut `name`.
Popisek přepínače se vytváří párovou značkou `<label>`.

Tlačítko **Odeslat** lze zařídit několika způsoby, např. pomocí `<input type="submit" value="textTlacitka"/>`

Takto zapsaný formulář se po stisku tlačítka **Odeslat** pošle ke zpracování na server. Ten ale v aktuální verzi zaslané odpovědi ignoruje a zobrazí znovu původní stránku. Projeví se to tak, že se uživateli v prohlížeči vymažou zvolené pŕepínače. To je tedy aktuálně správné chování.

Doporučuji si před další lekcí nastudovat víc o formulářích a různých druzích tlačítek a vstupních políček `<input/>`.


### Odevzdání domácího úkolu

Nejprve appku/appky zbavte přeložených spustitelných souborů. Zařídíte to tak,
že zastavíte IntelliJ IDEA a smažete podsložku `target` v projektu.
Nesmíte mít IntelliJ IDEA zapnutou, protože projekt má nastaven
automatický překlad a hned by se tam zase vytvořila.
Následně složku s projektem zabalte pomocí 7-Zipu pod jménem `Ukol-CISLO-Vase_Jmeno.7z`.
(Případně lze použít prostý zip, například na Macu).
Takto vytvořený archív nahrajte na Google Drive do Odevzdávárny.

Pokud byste chtěli odevzdat revizi úkolu (např. po opravě),
zabalte ji a nahrajte ji na stejný Google Drive znovu,
jen tentokrát se jménem `Ukol-CISLO-Vase_Jmeno-verze2.7z`.

Termín odevzdání je dva dny před další lekcí, nejpozději 23:59.
Tedy pokud je další lekce ve čtvrtek, termín je úterý 23:59.
Pokud úkol nebo revizi odevzdáte později,
prosím pošlete svému opravujícímu kouči/lektorovi email nebo zprávu přes FB.
