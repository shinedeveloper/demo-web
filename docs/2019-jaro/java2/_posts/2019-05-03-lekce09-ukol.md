Úkol 09 - Přístup do databáze SeznamKontaktu a DailyPlanet
----------------------------------------------------------

Podobně, jako jste v lekci pracovali s databází `VideoBoss` a zkoušeli jste z Javy provádět různé varianty příkazu `select`,
zkuste si napsat podobnou konzolovou aplikaci pro práci s databází `SeznamKontaktu`.
Už je předpřipravená, takže netřeba zakládat.

Udělejte minimálně:
- `select` 1 záznamu
- `select` všech záznamů
- Nepovinně zkuste `update` 1 záznamu
- Nepovinně zkuste `insert` nového záznamu
- Nepovinně zkuste `delete` 1 záznamu podle ID

Potom založte ještě jednu konzolovou aplikaci a to stejné proveďte ještě s databází DailyPlanet.

V souboru snippets.txt z lekce je popis a návrhy nějakých dalších SQL příkazů, které můžete použít.



### Odevzdání domácího úkolu

Nejprve appku/appky zbavte přeložených spustitelných souborů. Zařídíte to tak,
že zastavíte IntelliJ IDEA a smažete podsložku `target` v projektu.
Nesmíte mít IntelliJ IDEA zapnutou, protože projekt má nastaven
automatický překlad a hned by se tam zase vytvořila.
Následně složku s projektem zabalte pomocí 7-Zipu pod jménem `Ukol-CISLO-Vase_Jmeno.7z`.
(Případně lze použít prostý zip, například na Macu).
Takto vytvořený archív nahrajte na Google Drive do Odevzdávárny.

Pokud byste chtěli odevzdat revizi úkolu (např. po opravě),
zabalte ji a nahrajte ji na stejný Google Drive znovu,
jen tentokrát se jménem `Ukol-CISLO-Vase_Jmeno-verze2.7z`.

Termín odevzdání je dva dny před další lekcí, nejpozději 23:59.
Tedy pokud je další lekce ve čtvrtek, termín je úterý 23:59.
Pokud úkol nebo revizi odevzdáte později,
prosím pošlete svému opravujícímu kouči/lektorovi email nebo zprávu přes FB.
