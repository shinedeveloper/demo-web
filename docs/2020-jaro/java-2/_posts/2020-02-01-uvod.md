---
display_full: true
---
Kurz Java 2 - Webové aplikace - pro mírně pokročilé
---------------------------------------------------

Kurz se zaměřuje na praktický vývoj webových aplikací (serverové strany) v Javě s frameworkem Spring Boot. Java se nejčastěji používá právě pro vývoj webových aplikací (jejich serverové strany) a také pro vývoj androidových aplikací. Tento kurz se zaměřuje na první z těchto dvou oblastí.

Jak asi tušíš, webový prohlížeč zpracovává HTML, CSS a JavaScript. Když ale na webu vyplníš nějaký formulář a odešleš ho, dojde tento požadavek na webový server a ten jej musí zpracovat (a výsledky typicky uložit do databáze). A tady přichází ke slovu Java.

Budeme používat webový server Apache Tomcat. Nasazovat na něj webové aplikace se Spring Bootem, jejichž jádro bude opřené především o Spring MVC se server-side renderingem webových stránek (Thymeleaf). V pozdějších lekcích budeme z Javy přistupovat do databázového serveru MariaDB pomocí Spring JDBC Template.

Na kurzu budeme používat plnou verzi programátorského editoru IntelliJ IDEA - Ultimate Edition, kterou nám poskytuje firma JetBrains jako sponzorský dar.

### Náplň lekcí

1. Webový prohlížeč, webové stránky, webový server
2. HTML stránka generovaná na serveru ze šablony
3. Formuláře v HTML, zpracování na serveru v Javě
4. Přístup do databáze z Javy, Spring JDBC Template
5. HTML tabulka vyplněná z databáze
6. Evidence záznamů ve více tabulkách v databázi


### Organizační pokyny

Kurz probíhá v Brně v prostorách Fakulty informatiky Masarykovy univerzity.<br/>
(Samozřejmě nemusíte být studentky, přístup do učebny zajistíme hromadně po uzavření registrace).

#### Termíny jednotlivých lekcí (vždy úterý 18:00-20:30):

* **25. 2. 2020**
* **3. 3. 2020**
* **10. 3. 2020**
* **17. 3. 2020**
* **24. 3. 2020**
* **31. 3. 2020**
* **7. 4. 2020**
* **14. 4. 2020**
* **21. 4. 2020**
* **28. 4. 2020**
* **5. 5. 2020**
* **12. 5. 2020**

Je opravdu důležité, abyste mohli přijít na všechny hodiny.
Druhou zásadní podmínkou jsou domácí úkoly.
Budete dostávat domácí úkol na většině lekcí,
proto počítej, že mimo času lekce (ve úterý večer)
bude třeba věnovat kurzu ještě několik hodin, například o víkendu.
Domácí úkoly se ukázaly jako nejefektivnější způsob,
jak se látku naučit. Máte čas s Javou pořádně experimentovat,
řešit problémy a musíte si s nimi poradit.
Je dokonce možné řešit úkoly ve dvojici.
My vám rádi pomůžeme přes Facebook, Skype, osobně...

Úspěšná absolventka kurzu má maximálně 3 absence
a musí úspěšně odevzdat všech 8 povinných domácích úkolů.

Těšíme se na Tebe :-)
